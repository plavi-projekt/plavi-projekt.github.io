page:
  title: Plavi Projekt
titles: 
  home: Plavi Projekt
  friends: Naši prijatelji
  about: O nama
desc: 
  home: Language test
  friends: "Vrste koje možete vidjeti:"
content:
  home:
    h1: Dupini i morske kornjače  napuštaju Jadransko more. Vi im možete pomoći da se vrate!
    h2: Želite li znati kako? Pogledajte video!
    p1: Tanka je granica između promatranja dupina uz najmanji mogući utjecaj na njihovo ponašanje i teškog uznemiravanja. Ovu ćete granicu vrlo lako prijeći ako niste pažljivi.
    p2: Dupini su tijekom dana zaokupljeni raznim aktivnostima koje spadaju u prirodne oblike ponašanja. Svaka aktivnost ima svoju svrhu, pridonosi zdravlju jedinke unutar skupine i osigurava preživljavanje u divljini. 
    h3: Prisutnost ljudi u njihovom prirodnom okruženju može se smatrati uznemiravanjem jer neminovno utječe na njihovo ponašanje. Zabilježeno je značajno povećanje broja plovila u obalnom području Hrvatske, a poznato je da dugotrajno uznemiravanje može izazvati dalekosežne posljedice kao što su zdravstveni problemi uzrokovani stresom, smanjena uspješnost razmnožavanja ili izbjegavanje područja koja su prethodno bila vrlo značajna za preživljavanje.
    h4: Onaj oblik ponašanja i pristup koji odaberemo prilikom interakcije s dupinima će učiniti mnogo i dovesti do ključnih promjena za njihovu dobrobit!
  rules: 
    head: Pravila ponašanja
    st: "Od neprocjenjive je važnosti u svakom trenutku pratiti ponašanje dupina te se držati ovih jednostavnih smjernica:"
    r1:
      title: PRISTOJNO SE PREDSTAVITE
      short: Prilazite skupini polako i postrance. Izbjegavajte nagle promjene brzine i smjera.
      long1: Prilazite li straga, ostavljate dojam da Vam je cilj proganjati skupinu. Životinje će se pokušati udaljiti ili pobjeći od broda. Prilazite li sprijeda, presijecate smjer kretanja skupine i stvarate zapreku. Ovim postupkom tjerate dupine da se razdvoje, promijene smjer kretanja ili zarone duboko kako bi izbjegli susret sa plovilom.
      long2: Vaš bi cilj trebao biti da promatrate ove životinje bez umanjivanja njihove sposobnosti za neometano kretanje.
      long3: Zvukovi se vrlo brzo šire kroz vodu, a moguće ih je detektirati na velikim udaljenostima. Imajte na umu da Vas dupini čuju puno ranije nego što ih Vi možete vidjeti dok se približavate. Stoga, brodski motor možemo doživljavati kao alat za „komunikaciju” sa morskim sisavcima. Nemojte naglo ubrzavati ili usporavati dok ste u njihovoj blizini. Kretanje i zaustavljanje, ali i ostale promjene brzine i/ili smjera upozoravaju dupine da je potrebno iznova procijeniti Vaše namjere.
      long4: U početku se nemojte pokušavati približiti na manje od 100 m. Smanjujte udaljenost polako, brzinom ne višom od 5 čvorova gotovo neprimjetno i sa vrlo malim kutom prilaska. Na ovaj im način dajete dovoljno vremena da se priviknu na Vašu prisutnost, a istovremeno imate priliku provjeriti jesu li u skupini vrlo male životinje. Ukoliko jesu, najbolje je da napustite područje.
    r2:
      title: PLOVITE USPOREDNO SA SKUPINOM
      short: Izbacite motor iz brzine dok su pod vodom. Nemojte žuriti da ih sustignete kada izrone.
      long1: Najbolje je održavati plovilo usporedno sa dupinima, sa malim zaostatkom u odnosu na skupinu. Na ovaj način omogućujete životinjama da svojevoljno i bez zapreka promijene smjer kretanja. Pažljivo motrite skupinu kako biste mogli pravodobno reagirati na promjene. Nemojte se postavljati ispred životinja ili presijecati njihov smjer kretanja.
      long2: Motor možete izbaciti iz brzine dok čekate da izrone ili se možete nastaviti kretati bez izmjena. Nemojte žuriti da ih sustignete kada se ponovno pojave.
      fin: Približe li se dupini brodu, ne mijenjajte ništa dok se ne udalje.
    r3:
      title: I DUPINIMA JE POTREBNA PRIVATNOST
      short:  Dupini će Vam dati do znanja kada niste dobrodošli!
      long1: Čak i ako niste stručnjak za ponašanje dobrih dupina, većinom ćete biti u mogućnosti odrediti uznemirava li ih Vaša prisutnost.
      long2: "Pratite sljedeće oblike ponašanja:"
      long3: Primijetite li majke sa mladuncima, najbolje je da odmah napustite područje u kojem se nalazite jer su mlade životinje posebno osjetljive na stres. Ženke će se često postaviti između broda i mladunca kako bi ga pokušale zaštititi, a ponekad će to učiniti cijela skupina. Ovo je siguran znak da biste trebali otići.
      long4: Udaljite se ako primijetite da skupina opetovano i naglo mijenja smjer ili brzinu kretanja neovisno o tome događa li se to dok su životinje na površini ili pod vodom. Otiđite ako se dupini pod vodom zadržavaju jako dugo, a na površini se pojavljuju daleko od mjesta gdje su zaronili. 
      long5: Udaljite se ako životinje u više navrata plivaju izravno prema Vašem plovilu ili od njega.
      long6: Postoje i neki vrlo očiti načini iskazivanja nezadovoljstva. Pokušat će Vas uplašiti ili upozoriti da se udaljite glasno izdišući ili opetovano udarajući repom o površinu mora. Osim toga će izvoditi i uzastopne skokove.
    r4:
      title: OSTAVITE IM DOVOLJNO PROSTORA
      short: Ne prilazite bliže od 50 m. Dopustite da sami odluče hoće li se približiti. Povećajte razmak od skupine ako je prisutno više plovila.
      long1: Dupine je lako uznemiriti ako se previše približite. Ne postoji točno određena granica koju ne biste trebali prijeći. Nemojte se približavati na manje od 50 m osim ako se životinje ne približe svojevoljno.
      long2: Ukoliko su prisutni drugi promatrači, pričekajte da se udalje prije nego se odlučite približiti. Nije poželjno da u krugu od 200 m oko skupine plovi više od tri brodice.
      long3: Nemojte okružiti životinje sa više brodova istovremeno te brinite o tome da svojom brodicom pratite skupinu na istoj strani kao i ostali promatrači. Životinje će se osjećati zarobljeno ako ih okružite te će pokušati pobjeći. 
    r5:
      title: NE HRANITI DUPINE
      short: Mnogi ljudi zaboravljaju da su dupini grabežljivci koji se oslanjaju na istančane vještine lova kako bi preživjeli u divljini pa im nude hranu. Većina je uvjerena kako ovim postupkom pomaže „izgladnjelim” životinjama. Neki ih na ovaj način pokušavaju privući u nadi da će se dulje zadržati uz brod Iako ovo vjerojatno nisu jedini razlozi zbog kojih ljudi hrane dupine, posljedice su uvijek negativne.
      long1: "Evo zašto:"
      long2: Dupini se mogu priviknuti na dobivanje hrane pa s vremenom postaju sve više ovisni o ljudima kako bi došli do sljedećeg obroka. Upletanje ljudi najčešće je kratkog vijeka i ne predstavlja pouzdan izvor hrane. Ukoliko se naglo prekine s ovakvim postupcima, životinje se mogu naći u nevolji jer će hranu nastaviti tražiti u blizini brodova
      long3: Mlade jedinke, umjesto vještina prijeko potrebnih za lov, mogu usvojiti naviku potrage za hranom u blizini čovjeka, što ih u konačnici može odvesti u smrt.
      long4: Ozbiljni zdravstveni problemi mogu se pojaviti nakon što progutaju čokoladice, perece, plastične predmete ili neku drugu neprikladnu hranu koju im nude nesavjesni ljudi.
      long5: Nemojte smetnuti s uma da štetni mogu biti čak i morski organizmi kao što su ribe ili lignje. ko nisu pravilno uskladištene, mogu sadržavati velike količine bakterija pa predstavljaju izvor infekcije sa mogućim smrtnim ishodom.
      long7: Dupini koji su dugotrajno u blizini ljudi postepeno gube strah i češće se približavaju brodovima. Budući da su manje oprezni nego li je uobičajeno, veća je vjerojatnost da će nastradati. Mogu progutati ribolovni pribor ili se u njega upetljati, a nalaze se i u većoj opasnosti od sudara sa plovilima i zadobivanja ozljeda prilikom kontakta sa propelerom.
      long8: Mislite na svoju sigurnost kao i sigurnost onih koji će se u blizini ovih životinja naći u budućnosti! Dupini navikli na primanje hrane mogu postati agresivni ako ne dobiju što žele. Još se više mogu uznemiriti ako ih zadirkujete ili ih pokušavate dotaknuti. Zapamtite, ovo su divlje životinje i njihovo je ponašanje teško predvidjeti.
      fin: Hranjenje dupina u divljini smatra se uznemiravanjem!
    r6:
      title: NE PLIVATI S DUPINIMA
      short: "Javnost dupine većinom doživljava kao divlje životinje u potrazi za pažnjom i prijateljskom interakcijom. Jedinke u zatočeništvu uspostavljaju naizgled bliske odnose sa svojim trenerima, istovremeno izvodeći kojekakve zabavne i uzbudljive vratolomije. Neki su čak uključeni i u obrazovne odnosno terapeutske programe s ciljem pružanja pomoći bolesnim ljudima. Sve ovo zasigurno znači da bi trebali objeručke prihvatiti priliku da zaplivamo sa ovim veličanstvenim životinjama, zar ne? Pa, ne baš…evo zašto:"
      long1: Uspijete li se dovoljno približiti, imajte na umu da se nalazite u okolnostima koje su nesigurne kako za Vas tako i za životinje. Dupini su divlje, nepredvidive životinje kojima trebate prilaziti sa poštovanjem. Zabilježeni su slučajevi u kojima su plivači bili prisiljeni potražiti pomoć liječnika zbog udaraca ili ugriza zadobivenih uslijed ovakvih interakcija.
      long2: Dupini su sisavci, kao i ljudi. Iako morska voda djeluje kao sredstvo za dezinfekciju, prijenos bolesti putem interakcije sa ovim životinjama je moguć. Plivanje sa dupinima može predstavljati ozbiljnu prijetnju zdravlju ljudi, ali i životinja.
      fin: Plivanje s dupinima predstavlja uznemiravanje!
    r7:
      title: NE ZADRŽAVAJTE SE PREDUGO
      short: Skupinu slijedite najduže 30 minuta. Prilikom odlaska postupno ubrzavajte.
      long1: Vaša prisutnost sama po sebi predstavlja uznemiravanje, neovisno o načinu ophođenja. Praćenje ovih smjernica umanjuje utjecaj na ponašanje životinja, ali ne znači da se najednom možete smatrati članom skupine. Unatoč tome što za Vas ovo može biti vrlo zadovoljavajuće iskustvo, ne zaboravite da su dupini divlje životinje koje se moraju vratiti svojim redovnim aktivnostima kako bi preživjele. Zabavite se, fotografirajte životinje i podijelite svoje utiske s drugima, ali se nemojte zadržavati dulje od 30 minuta. Pazite da ste dovoljno udaljeni od skupine kada odlučite otići. Ubrzavajte polako, osobito kada niste sigurni gdje se točno nalaze jer su pod vodom!
    r8:
      title: ZABILJEŽITE SUSRET
      short: Ako ugledate dupine, molimo instalirajte “CROdolphin little” aplikaciju na pametni telefon i zabilježite susret.
      url: https://play.google.com/store/apps/details?id=com.tools.CroDolphin&hl=hr
  penal:
    title: U HRVATSKOJ JE ZAKONOM ZABRANJENO HVATANJE, OZLJEĐIVANJE I UZNEMIRAVANJE DUPINA!
    desc: Kruženje oko skupine, vožnja brodice izravno prema životinjama, pokušaji da ih se dira ili na bilo koji način izaziva smatraju se uznemiravanjem.
    harass: Prijaviti svako namjerno uznemiravanje dupina pozivom na broj 192.
    injury: "Prijaviti nalaz ozlijeđene, bolesne ili uginule životinje ne broj 112 ili email: vrste@haop.hr"
  species: 
    cbd:
      name: Dobri dupin 
      desc1: Vjerojatno najpoznatija i najrasprostranjenija vrsta iz skupine dupina (Delphinidae). Dobri dupin ima vretenasti odnosno hidrodinamičan oblik tijela. Boja tijela varira u nijansama od tamno sive na leđima preko svijetlo sive na bokovima i bijele na trbuhu. Tijekom ljeta kada je temperatura mora visoka trbuh može poprimiti ružičastu boju. Odrasle jedinke dobrih dupina dugačke su između 1,9 i 4 m i teže od 100 do 500 kg. U Jadranu, dobri dupini obično dosegnu do 3 m dužine i teže oko 200 kg.
      desc2: Hrane se uglavnom pridnenom ribom i malim lignjama i stoga su često u izravnoj konkurenciji s ribarima. Poznati su po svojoj znatiželji zbog čega se mogu zaplesti u ribolovne alate, posebice mreže stajaćice, što je ujedno i najčešći razlog preranog uginuća pripadnika ove vrste.
      desc3: Iako trenutno ne postoji procjena brojnosti populacije na svjetskoj razini, na temelju istraživanja iz zraka koje smo proveli, njihov broj u Jadranu procijenjen je na oko 10.000 jedinki.
    cbw:
      name: Cuvierov kljunasti kit 
      desc1: Cuvierov kljunasti kit (Ziphius cavirostris) je veliki kit zuban čije odrasle jedinke dosežu duljinu od 5,5 do 7 m. Ima najširu rasprostranjenost među kljunastim kitovima te ga ne nalazimo jedino u polarnim područjima.
      desc2: Povijesne informacije o rasprostranjenosti i pojavi ove vrste u Jadranu su rijetke. Na temelju podataka o nasukanim životinjama ova se vrsta smatrala povremenom ili rijetkom. Prema relativno nedavnom pregledu vrsta koje se pojavljuju u Jadranu, južni Jadran mogao bi zapravo predstavljati važno stanište Cuvierovog kljunastog kita. Viđeni su u vodama dubine od 700-1200 m u područjima strme batimetrije.
      desc3: Valja istaknuti da su opažanja grupirana duž sjevernog i istočnog dijela južnog jadranskog bazena gdje se dno gotovo izravno spušta do dubine od 1000 m. Opažanja uključuju i ženke s mladuncima (životinje koje sišu majčino mlijeko), što ukazuje na važnost južnog Jadrana za ovu vrstu.
    fw:
      name: Veliki kit
      desc1: Veliki kit (Balaenoptera physalus) je široko rasprostranjena vrsta koja živi u svim oceanima i morima svijeta, osobito u umjereno hladnim i polarnim zemljopisnim širinama. Također nastanjuju Sredozemno more i istraživanja pokazuju da su te populacije genetički različite. Veliki kitovi redovno ulaze i u Jadran, a zadnje opažanja su zabilježena blizu otoka Visa i u blizini otoka Lošinja.
      desc2: Veliki kitovi žive uglavnom sami ili u manjim skupinama, a povremeno se opažaju skupine do stotinjak životinja u područjima koja su bogata hranom. Uglavnom se hrane planktonskim račićima (krill) i manjom plavom ribom, skušama, haringama i capelinima. Imaju hidrodinamčki oblikovano tijelo s naboranim grlenim brazdama koje se tijekom hranjenja prošire. Sporim kretnjama kroz vodu hrane se širom otvorenih usta filtrirajući velike količine vode kroz usi.
      desc3: Veliki kit je druga po veličini životinja na Zemlji, a jedina od njega veća životinja je plavetni kit. Tijelo velikog kita je tamno sivo s gornje strane, a bijelo ili bež s donje strane. Ženke mogu narasti do 27 m dužine i težiti gotovo 100 tona. Žive duže od 80 godina. Nažalost u 20. stoljeću postali su vrsta koja se najčešće lovila. Samo na južnoj polutci ubijeno je preko 725.000 jedinki. U ovom trenutku njihova brojnost i status u oceanima su nepoznati. U Sredozemnom moru status ugroženosti vrste ocijenjen je kao osjetljiva (VU).
    rd:
      name: Glavati dupini
      desc1: Glavati dupini su relativno velika vrsta dupina koji mogu narasti do 4 m u dužinu. Prepoznatljivi su po tupoj glavi bez rostruma i tamnoj boji tijela na kojoj prevladavaju blijedi ožiljci koji se nakupljaju tijekom života, zbog čega su starije životinje gotovo bijele.
      desc2: Glavati dupini su rasprostranjeni u tropskim i umjerenim morima širom svijeta, ali preferiraju duboko otvoreno more i obalna područja s uskim kontinentalnim šelfom. Prisutni su u cijelom Sredozemnom moru i smatraju se njegovim redovitim stanovnicima, iako je njihova brojnost u Sredozemlju nepoznata. Značajnu prisutnost ove vrste u južnom dijelu Jadrana, osobito na područjima strmih padina i područjima gdje dubina seže od 600-900 m.
    sbcd:
      name: Obični dupin
      desc1: Obični dupin nastanjuje pučinske i obalne vode tropskog i umjerenog pojasa Atlantskog i Tihog oceana. Ova vrsta je također zabilježena i u Sredozemnom i Crnom moru, uključujući i Jadransko more.
      desc2: Do ranih 70-tih godina ova je vrsta bila jedna od najzastupljenijih vrsta u Sredozemnom moru, ali je od tada doživjela veliki pad brojnosti koji je doveo do potpunog nestanka ove vrste iz velikih dijelova prethodno navedenog raspona. Organizirane kampanje istrebljivanja u zemljama Sredozemlja bile su glavni razlog koji je doveo do njihova nestanka. Dupini su se  percipirali kao suparnici i smatrani su  „štetočinama”.
      desc3: Iako se obični dupini ponekad pojavljuju u Jadranu, oni se smatraju regionalno izumrlima, jer ne postoji rezidentna populacija koja se može razmnožavati. Ovisno o staništu, obični dupini hrane se različitom vrstom plijena. Prehrana im se sastoji od manje ribe koja se kreće u plovama, kao što su haringe, inćuni, srdele te glavonožaca. Obični dupini žive u skupinama koje mogu brojati i po nekoliko tisuća životinja, osobito kada hrane ima u izobilju. Te velike skupine obično se sastoje od manjih grupa koje čini 20 do 30 blisko povezanih životinja. Prosječni životni vijek ove vrste je oko 30 godina.
    sd:
      name: Prugasti dupin
      desc1: Prugasti dupin je mali pučinski dupin rasprostranjen širom svijeta u umjereno toplim i tropskim vodama. Najčešća je vrsta dupina u Sredozemnom moru. Otvorene vode južnog dijela Jadrana nastanjuje populacija od oko 20.000 jedinki. Povremeno ih se može  opaziti  u srednjem, pa čak i sjevernom dijelu Jadrana u području otoka Lošinja i Krka.
      desc2: Prugasti dupini okupljaju se u velike skupine. Veličina skupine stalno se mijenja, može varirati od desetak do nekoliko stotina jedinki. Životni vijek im je procijenjen na oko 58 godina. Budući da su oceanska vrsta, prugasti se dupini uglavnom hrane manjom ribom koja se kreće u plovama i lignjama. U potrazi za hranom mogu roniti i do 700 metara. Prugasti dupini su vrlo brzi plivači, a u Sredozemnom moru  kreću se prosječnom brzinom od 15 km/h. Vrlo su aktivni i često skaču uvis nekoliko metara te pokazuju razne vještine iznad površine mora.
